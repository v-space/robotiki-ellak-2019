# robotiki-ellak-2019
Συμμετοχή 5ου ΓΕΛ Βύρωνα στον 1ο Πανελλήνιο Διαγωνισμό Ρομποτικής Ανοιχτών Τεχνολογιών

Στο πλαίσιο της συμμετοχής μας στον 1ο Πανελλήνιο Διαγωνισμό Ρομποτικής Ανοιχτών Τεχνολογιών, επιθυμούμε να ασχοληθούμε με την νοημοσύνη των ρομπότ. Να κατασκευάσουμε δηλ. μικρές ρομποτικές συσκευές ικανές να επικοινωνούν μεταξύ τους και να επιδεικνύουν ως ένα βαθμό αυτονομία αλλά και συνεργασία με άλλες παρόμοιες ρομποτικές συσκευές.

Η ομάδα μας θα χωριστεί σε τουλάχιστον 3 υποομάδες, κάθε μια από τις οποίες θα κατασκευάσει το δικό της ρομπότ, δίνοντάς του όποια μορφή θέλει. Τα ρομπότ όλων των ομάδων θα πρέπει να μπορούν να:
(1) κινούνται
(2) έχουν κάποιον τρόπο εμφάνισης συμβόλων
(3) αναγνωρίζουν εμπόδια
(4) αποθηκεύουν πληροφορίες
(5) επικοινωνούν μεταξύ τους

Ως επεξεργαστής-εγκέφαλος των ρομπότ θα χρησιμοποιηθεί είτε το arduino είτε το raspberryPi. Πιθανότερη είναι η χρήση arduino.

Θα μελετήσουμε τρεις εκδοχές της νοημοσύνης των ρομπότ μας:
(α) ατομική: κάθε ρομπότ θα μπορεί να βγαίνει από έναν λαβύρινθο αφού τοποθετηθεί σε τυχαίο σημείο μέσα σε αυτόν. Η δομή του λαβυρίνθου θα μπορεί να αλλάζει και δεν θα είναι γνωστή στο ρομπότ από πριν.

(β) ανταγωνιστική: τα ρομπότ θα μπορούν να παίζουν μεταξύ τους το παιχνίδι “πέτρα-ψαλιδι-χαρτί” λαμβάνοντας γνώση των επιλογών των αντιπάλων τους και αποφασίζοντας έτσι την επόμενη κίνησή τους.

(γ) συνεργατική: τα ρομπότ θα τοποθετηθούν σε ένα γήπεδο σε κάποιο τυχαίο σημείο του οποίου θα υπάρχει μια μπάλα. Τα ρομπότ θα πρέπει να συνεργαστούν μεταξύ τους ώστε, δίνοντας κατά κάποιο τρόπο πάσες το ένα στο άλλο, να φτάσουν την μπάλα στο τέρμα και να βάλουν γκολ.

